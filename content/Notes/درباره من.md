بله همان طور که بارها و در جاهای مختلف عرض کردم سامان هستم. 😎  
سال‌هاست که در غرب زندگی می‌کنم و غیره رو توی صفحه اصلی هم که گفتم.
# کیستم؟ چیستم؟ محل زیستم؟
فعلا با تحصیلات شروع کنیم بد نیست.  
مدرک دانشگاهی زیاد دارم که علوم شناختی رو چون با علاقه انتخاب کردم و تاثیر زیادی در زندگیم داشته همیشه و همه جا می‌گم و کلاسش رو میزارم!  
البته مدرک دکتری ندارم. همان ارشد آخرش بود و با مقاله ([دکترا نمیخوانم: ساعت رولکس برای شکم گرسنه](https://mrshabanali.com/%DA%86%D8%B1%D8%A7-%D8%AF%DA%A9%D8%AA%D8%B1%D8%A7-%D9%86%D9%85%DB%8C%D8%AE%D9%88%D8%A7%D9%86%DB%8C%D8%9F/)) از محمدرضا شعبانعلی فهمیدم که خیلی گرسنه‌تر از آنی هستم که تحصیلات رو ادامه بدم.  
مهندسی مکانیک گرایش تاسیسات حرارتی و برودتی هم خوندم. اما اندازه یه پزشک از مهندسی سر در میارم. 😅  
یه مدرک مدیریت مالی دارم که خداوکیلی پست کردن دم خونمون! خودم عافلگیر شدم. یه دوره یکساله MBA مدیریت مالی شرکت کردم اما بعد از حدد سه ماه رهاش کردم. اما دیدم پستچی مدرک رو برام آورد. 
خلاصه مدرک زیاد دارم. شاید فک کنید خیلی درس‌خوان بودم. نه بردار من، نه خواهر من، معدل دیپلمم ۱۲.۰۹ صدم بوده.  داستان وضعیت تحصیلی من خدایی لازمه که بیشتر بهتش پرداخته بشه. چون خیلی زیاد تصور می‌شه که من از کلاس اول معدلم بیست بوده و خیلی مخ بودم. لامصب قیافم غلط اندازه. اگه علاقه داشتید از نوشته زیر جزییاتش رو دنبال کنید.  
[[درباره وضعیت تحصیلی من در مدرسه و دانشگاه]]  
 در کل توی زندگیم خیلی شاخه به شاخه پریدم و سرگردانی زیادی رو تحمل کردم. از لحاظ شغلی هم که نگم براتون. شما فک کن تعمیرکار لوازم خانگی بودم، مدرس دانشگاه بودم، کارپرداز شرکت ساختمانی بودم، مدیر محتوا بودم، مشاور کنکور بودم، بازاریاب بودم و غیره. حالا اینجا هم شاید تصور کنید که داستان موفقیت تعریف کردم. توی [[درباره مسیر شغلی من]] داستانش رو توضیح میدم.
در کل خیلی دوست دارم درباره چیزهای عمیق و جدی درباره خودم بنویسم اما فعلا اون جرات لازم رو ندارم. 😛 شما باز هم به اینجا سربزنید. خدا رو چه دیدید شاید نظرم عوض شد.