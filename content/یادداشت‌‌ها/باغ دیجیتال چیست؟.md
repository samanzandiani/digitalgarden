---
title: باغ دیجیتال چیست؟
draft: 
tags:
---
از نظر من باغ دیجیتال (digital garden) در واقع همان وبلاگ است اما با تعدادی تفاوت در ساختار ارائه مطالب. یکی از مهم‌ترین تفاوت‌ها این است که برخلاف وبلاگ‌های مرسوم که مطالب را با ترتیب زمانی ارائه می‌دهند، باغ‌های دیجیتال انعطاف‌پذیرتر هستند. در باغ دیجیتال بر رشد و بازبینی نوشته‌ها تأکید می‌شود، نه بر ارائه مطالب کامل و نهایی. نوشته‌ها در طول زمان تغییراتی دارند که شاید در وبلاگ قابل قبول نیست.  
نویسندگان باغ دیجیتال می‌توانند به یادداشت‌های قدیمی بازگردند و آن‌ها را کم و زیاد کنند، یک پاراگراف را به نوشته جدید تبدیل کنند و یا چند نوشته را با هم ترکیب کنند. خلاصه یک [بلبشوییه](https://abadis.ir/fatofa/%D8%A8%D9%84%D8%A8%D8%B4%D9%88/) برای خودش 😀  
در ادامه بیشتر درباره ویژگی‌های باغ دیجیتال صحبت می‌کنم. اما منابع اصلی مربوط به معرفی باغ دیجیتال را در انتهای این نوشته قرار دادم که بسیار بهتر و کامل‌تر از من در این باره توضیح داده‌اند. چیزهایی هم که اینجا نوشته‌ام نتیجه خواندن آن منابع است.  
## تعریف واژه باغ دیجیتال در زبان فارسی
به نظر می‌رسد که احتمالا من جزو اولین کسانی باشم که از این واژه در زبان فارسی استفاده می‌کند. (البته شاید این‌طور نباشد و اصراری هم بر دست بودن این قضیه ندارم).  
اما چون مترجم نیستم برای اطمینان از درست بودن ترجمه Digital garden به فارسی، با تعدادی از ویراستاران و مترجمان به صورت خصوصی و در گروه‌های تلگرامی این موضوع را مطرح کردم. افرادی مثل آقایان حمید حیدری‌ثانی، بهروز صفرزاده و محمدمهدی باقری هم با باغ دیجیتال موافق بودند.  
البته شاید ترجمه دقیق‌تر همان **باغچه دیجیتال** باشد. اما باغچه کوچک به نظر می‌رسد و آدم دستش به کار نمی‌رود.🙄 احساس می‌کنم باغچه در ذهن و شاید واقعیت فارسی زبانان اندازه کوچکی دارد. فکر کنم باغچه خارجی‌ها بزرگ تر از باغچه‌های ماست! خلاصه اگر بگوئیم باغچه دیجیتال انگار داریم کار کوچکی انجام می‌دهیم.  
## ویژگی های باغ دیجیتال
یکی از ویژگی‌های مهم باغ دیجیتال ساختار غیرخطی آن است. یادداشت‌های باغ دیجیتال هرگز واقعاً به پایان نمی‌رسند.. ممکن است یادداشتی را با چند فکر شروع کنید و سپس بینش‌ها یا کشفیات جدید را طی هفته‌ها، ماه‌ها یا حتی سال‌ها به آن اضافه کنید.  
برای مثال، شخصی که در حال یادگیری مهارت جدیدی مانند کدنویسی است، می‌تواند پستی ایجاد کند که پیشرفت و چالش‌هایش را در طول مسیر به تصویر بکشد. با یادگیری تکنیک‌های جدید، او پست را به‌روزرسانی کرده و بازتابی لحظه‌ای از مسیر یادگیری خود ارائه می‌دهد.

باغ دیجیتال پروژه‌ای بسیار شخصی است که اغلب دیدگاه منحصربه‌فرد و علایق خالق آن را منعکس می‌کند. نیازی به پیروی از تم‌ها یا دسته‌بندی‌های خاص نیست؛ موضوعات می‌توانند از فلسفه و نکات بهره‌وری تا بررسی‌های عمیق روی موضوعات فنی خاص متغیر باشند.

این انتخاب شخصی باغ‌های دیجیتال را به فضاهایی متنوع و اغلب الهام‌بخش تبدیل می‌کند. مانند این است که وارد ذهن کسی شوید و افکار او و نحوه اتصال ایده‌ها را مشاهده کنید. برای مثال، یک توسعه‌دهنده ممکن است باغی ایجاد کند که شامل بخش‌هایی در مورد زبان‌های برنامه‌نویسی، نکات رفع اشکال، و حتی تأملات شخصی در مورد تعادل کار و زندگی باشد و به خوانندگان دیدی جامع از مسیر یادگیری خود بدهد.
البته ممکن است که باغ دیجیتال تعاریف و مفاهیم جزییاتی بیشتر و تا حدودی متفاوت تر از چیزی که من میگویم را داشته باشند. همچنان در صورت نیاز شما را به مطالعه منابع دعوت میکنم.
## این باغ دیجیتال رو چطور ساختم
با هزار بدبختی 😅
یا بهتر است بگوییم چطوری باغ دیجیتال بسازیم؟ من دانش برنامه نویسی ندارم و سرویس شدم تا این سایت را بالا آوردم. 
کریستالین
هیوا
کوارتز
## به گروه باغداران دیجیتال بپویندید!
https://t.me/digitalgardeners
## منابع مربوط به معرفی باغ دیجیتال

