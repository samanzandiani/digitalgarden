---
title: باغ دیجیتال چیست؟
draft: 
tags:
---
از نظر من باغ دیجیتال (digital garden) همان وبلاگ است اما با تعدادی تفاوت در ساختار ارائه مطالب.پ
یکی از مهم‌ترین تفاوت‌ها این است که برخلاف وبلاگ‌های مرسوم که مطالب را با ترتیب زمانی ارائه می‌دهند، باغ‌های دیجیتال انعطاف‌پذیرتر هستند. در باغ دیجیتال بر رشد و بازبینی نوشته‌ها تأکید می‌شود، نه بر ارائه مطالب کامل و نهایی. نوشته‌ها در طول زمان تغییراتی دارند که شاید در وبلاگ قابل قبول نیست.  
نویسندگان باغ دیجیتال می‌توانند به یادداشت‌های قدیمی بازگردند و آن‌ها را کم و زیاد کنند، یک پاراگراف را به نوشته جدید تبدیل کنند و یا چند نوشته را با هم ترکیب کنند. خلاصه یک [بلبشوییه](https://abadis.ir/fatofa/%D8%A8%D9%84%D8%A8%D8%B4%D9%88/) برای خودش 😀  
در ادامه بیشتر درباره ویژگی‌های باغ دیجیتال صحبت می‌کنم. اما منابع اصلی مربوط به معرفی باغ دیجیتال را در انتهای این نوشته قرار داده‌ام که بسیار بهتر و کامل‌تر از من در این باره توضیح داده‌اند. چیزهایی هم که اینجا نوشته‌ام نتیجه خواندن همان منابع است.  
## تعریف واژه باغ دیجیتال در زبان فارسی
به نظر می‌رسد که احتمالا من جزو اولین کسانی باشم که از این واژه در زبان فارسی استفاده می‌کند. (البته شاید این‌طور نباشد و اصراری هم بر درست بودن این ادعا ندارم).  
چون مترجم نیستم برای اطمینان از درست بودن ترجمه Digital garden به فارسی، با تعدادی از ویراستاران و مترجمان به صورت خصوصی و در گروه‌های تلگرامی این موضوع را مطرح کردم. افرادی مثل آقایان [حمید حیدری‌ثانی](https://heydarisani.ir/)، [بهروز صفرزاده](https://fa.wikipedia.org/wiki/%D8%A8%D9%87%D8%B1%D9%88%D8%B2_%D8%B5%D9%81%D8%B1%D8%B2%D8%A7%D8%AF%D9%87) و [محمدمهدی باقری](https://virastaran.net/author/bagheri/) هم با باغ دیجیتال موافق بودند.  
البته شاید ترجمه دقیق‌تر واژه **باغچه دیجیتال** باشد. اما باغچه کوچک به نظر می‌رسد و آدم دستش به کار نمی‌رود.🙄 احساس می‌کنم باغچه در ذهن و شاید واقعیت فارسی زبانان اندازه کوچکی دارد. فکر کنم باغچه خارجی‌ها بزرگ تر از باغچه‌های ماست!😄 خلاصه اگر بگوئیم باغچه دیجیتال انگار داریم کار کوچکی انجام می‌دهیم. پس همان باغ را برمی‌گزینیم. 
## ویژگی های باغ دیجیتال
یکی از ویژگی‌های مهم باغ دیجیتال ساختار غیرخطی آن است. یادداشت‌های باغ دیجیتال هرگز واقعاً به پایان نمی‌رسند. ممکن است یادداشتی را با یک ایده والیه شروع کنیم و سپس بینش‌ها یا کشفیات جدید را طی هفته‌ها، ماه‌ها یا حتی سال‌ها به آن اضافه کنیم.  
برای مثال، شخصی که در حال یادگیری مهارت جدیدی مانند هوش مصنوعی است، می‌تواند نوشته‌ای ایجاد کند که پیشرفت و چالش‌هایش را در طول مسیر بنویسد. با یادگیری تکنیک‌های جدید، او پست را به‌روزرسانی کرده و بازتابی از مسیر یادگیری خود ارائه می‌دهد.
در اصل نیازی به پیروی از دسته‌بندی‌ها یا قوانین قطعی خاصی نیست؛ موضوعات می‌توانند از فلسفه و فیزیک گرفته تا هر چیزی که فرد علاقه به نوشتن درباره‌اش داشته باشد، متغیر باشند. 
این متغییر بودن فضای دیجیتال شاید یک عیب به نظر برسد اما مانند این است که وارد ذهن کسی شوید و افکار او و نحوه اتصال ایده‌ها را مشاهده کنید. این افکار در طول زمان تغییر می‌کنند و به پیش می‌روند.
## این باغ دیجیتال رو چطور ساختم
با هزار بدبختی 😅
بهتر است بگوئیم چطوری باغ دیجیتال بسازیم؟ من که دانش برنامه نویسی ندارم و دشواری زیاد کشیدم تا این سایت را بالا آوردم. 😁
ایده ساخت باغ دیجیتال را بیشتر از یک سال است که در ذهن دارم و موانع مختلفی برای پیاده کردنش داشتم. اما یکباره تصمیم گرفتم هر طور شده درستش کنم.
قطعا در آینده خیلی مفصل خواهم گفت نحوه ساخت یک باغ دیجیتال برای افرادی که آشنایی خیلی کمی با برنامه نویسی و نکات فنی دارند، چگونه است. [[نحوه ساختن باغ دیجیتال-راهنمای جامع باغ‌داری در دنیای دیجیتال]]
اما قبل از ادامه باید از دو نفر تشکر کنم که در زمینه ساخت باغ دیجیتال به من کمک کردند: 
1. دوست خوبم [هیوا شم](https://motamem.org/profile/313/) که از طریق سرنخ‌ها و منابعش با دنیای مدیریت دانش شخصی آشنا شدم و بهم انگیزه داد که اینجا رو بسازم. [[درباره هیوا]] حرف برای گفتن زیاد دارم و در بخش خودش حتما بهش اشاره می‌کنم.
2. دوست دیگری به اسم محمد‌ علی (متخلص به کریستالین) که از طریق تلگرام و گروه -- باهاش آشنا شدم و با صبر به سوالات و پیام هام پاسخ دادن. ویدیوهای کریستالین در آپارات رو از همون اوایل انتشارش میدیدم و ایشون هم جزو اولین کسانی هستن که درباره مدیریت دانش شخصی در وب فارسی صحبت کردن. کریستالین در وبلاگ (یا همون باغ دیجیتالش آموزش ساخت سایت) رو توضیح داده که ----
در مسیر ساخت این سایت مشکلات زیادی داشتم که با پرسیدن از هوش مصنوعی و دیگران کارهام راه افتاد.
## به گروه باغ‌داران دیجیتال بپویندید!
یک گروه تلگرامی هم ساخته‌ام به اسم باغ‌داران دیجیتال که میتونیم اونجا درباره هر چیزی که مربوط به باغ دیجیتاله صحبت کنیم. البته زیاد روی من حساب نکنید بیشتر امیدوارم افراد باتجربه در این گروه باشند و به من و شمایی که داریم یادمیگیریم کمک کنن و حتی بحث های عمومی هم انجام بدیم. به هر حال اگر علاقه داشتید با این لینک وارد بشید. آدرسش رو میزارن براتون
https://t.me/digitalgardeners
## منابع مربوط به معرفی باغ دیجیتال
مگی اپلتون
آنه لوره له کونف
کوارتز
ابسیدیان
