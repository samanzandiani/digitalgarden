---
title: 
draft: false
tags:
---

باغ دیجیتال ماهیت پویایی دارد. ممکن است در طول زمان بعضی نوشته‌ها را هرس کنم و بعضی‌ها را بیش از اندازه بزرگ گنم.
ممکن است نظرم درباره یک موضوع تغییر کند و بر همین اساس تغییراتی در یادداشت‌ها اعمال کنم. البته تلاش می‌کنم دلیل تغییر نگرش‌ها و روند آن‌ها را ثبت کنم.
  به طور کلی محتوای این باغ دیجیتال شامل موارد زیر است:
 - افکار و نگرش‌های من
 - خاطرات و داستان‌ها
 - خلاصه مطالب
 - معرفی هر چیزی (محتوا، وسیله، مکان و غیره)
نحوه دسته‌بندی مطالب و به طور کلی ساختار این باغ دیجیتال بر اساس سلیقه فردی من است و طبق اصول شناخته شده‌ای ساخته نشده است. البته جمله قبل به معنی به نظم بودن مطالب نیست. بیشتر تلاش من این است که دسته‌بندی کلی موضوعات بر اساس بخش‌های مختلف زندگی خودم باشد. به همین دلیل مدخل‌هایی برای ورود به هر حوزه ایجاد کرده‌ام که بتوانم یک ساختار بالا به پایین برای دسته‌بندی مطالب ایجاد کرده باشم.
> **دسته‌بندی موضوعات (مدخل‌ها)**:
> - **👨‍💼 [[مسیر شغلی]]**
> - **🌱 [[توسعه فردی]]**
> - **👨‍💻 [[کار و تخصص]]**
> - 👪 **[[خانواده و دوستان]]**
> - 💗 **[[سلامت]]**
> - **🏠 [[خانه و زندگی]]**
> - **💰 [[امور مالی و سرمایه‌گذاری]]**
> - **🎮 [[سرگرمی و فراغت]]**
> - **📚 [[بخش عمومی]]**
## آیا دسته بندی بالا به این معنی است که من در تمام زمینه‌ها تخصص دارم؟
خیر به هیچ عنوان!
یکی از اهداف من این است که ایده [Learning in public](https://www.swyx.io/learn-in-public) (یادگیری در حضور جمع؟) را پیاده کنم.  
همه ما می‌دانیم که یادگیری هرگز پایانی ندارد و بسیاری از ما انتخاب کرده‌ایم که یادگیرنده مادام‌العمر باشیم. اما بیشتر افراد در خلوت خود مشغول به یادگیری هستند. تلاش من این است چیزهایی که در باغ دیجیتال می‌نویسم در معرض دید بقیه قرار بگیرد تا شاید خوانندگان اشتباهات و کاستی‌ها را ببیند یا نکات و سرنخ‌های جدیدی بدهند و از این گفتگوها فرصت و انگیزه یادگیری بیشتری در من ایجاد شود.
مسئله دیگر هم این است که نوشتن برای دیده شدن توسط دیگران می‌تواند باعث ایجاد یک فشار مثبت برای دقیق‌تر و منظم‌تر بودن باشد. همین اتفاق کمک زیادی به منظم کردن فضای ذهن و یادداشت‌های من خواهد کرد.
قطعا در بعضی مباحث ممکن است یادداشت‌های من در حد یک تجربه ساده و یا چند نوشته ابتدایی باشد و در بعضی موضوعات یادداشت‌ها بیشتر باشد.