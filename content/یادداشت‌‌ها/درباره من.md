---
title: 
draft: false
tags: 
created:
---
# کیستم؟ چیستم؟ محل زیستم؟
بله، همان طور که بارها و در جاهای مختلف عرض کردم سامان هستم. 😎  
سال‌هاست که در غرب زندگی می‌کنم و غیره رو در [[index|صفحه خانه]] هم که گفتم.
## تحصیلات
فعلا با تحصیلات شروع می‌کنم تا بعدا ببینیم دنیا به کدام جهت می‌چرخد!
مدرک دانشگاهیم از نظر کمیت زیاد هستن اما کیفیت؟ چه عرض کنم! از مهندسی گرفته تا مدیریت مالی و علوم شناختی. علوم شناختی را با علاقه انتخاب کردم و تاثیر زیادی در زندگیم داشته و جایی که لازم باشد با این مدرک کلاس می‌گزارم!  [[داستان انتخاب رشته علوم شناختی]]
البته مدرک دکتری ندارم. ارشد آخریش بود و با مقاله ([دکترا نمیخوانم: ساعت رولکس برای شکم گرسنه](https://mrshabanali.com/%DA%86%D8%B1%D8%A7-%D8%AF%DA%A9%D8%AA%D8%B1%D8%A7-%D9%86%D9%85%DB%8C%D8%AE%D9%88%D8%A7%D9%86%DB%8C%D8%9F/)) از محمدرضا شعبانعلی فهمیدم که خیلی گرسنه‌تر از آنی هستم که تحصیلات را ادامه بدهم.
مهندسی مکانیک گرایش تاسیسات حرارتی و برودتی هم خوانده‌ام. اما اندازه یک پزشک از مهندسی سر در می‌آورم. 😅
یک مدرک مدیریت مالی هم دارم که خداوکیلی پست کردن دم خانه‌مان! خودم عافلگیر شدم. یک دوره یکساله MBA مدیریت مالی شرکت کرده بودم، بعد از حدود چهار ماه رهایش کردم. نهایتا دیدم یک روز پستچی مدرک را برایم آورد. خلاصه منظورم از این که مدرک زیاد دارم همین است!
شاید فکر کنید خیلی درس‌خوان بوده‌ام و می‌خواهم با مدارکم کلاس بگزارم (بگزارم درست بود یا بگذارم؟). نه بردار من، نه خواهر من، معدل دیپلمم ۱۲.۰۹ صدم بود. سال سوم راهنمایی ریاضی را با تکماده قبول شدم آن هم در یک مدرسه تقریبا خاص. دیپلم ردی بودم و نهایتا وسط دوران سربازی با هزار دنگ و فنگ یک دیپلمی گرفتم. یادم هست که زمانی به خودم می‌گفتم: یعنی یک روزی می آید که من دیپلم بگیرم؟! در دوره کاردانی دو ترم مشروط شدم و بقیه هم به همین منوال. البته در مقاطع بالاتر یک کم بهتر شدم ولی افسوس که خیلی دیر بود. 
کسانی که من را از گذشته نمی‌شناسند، معمولا تصور می‌کنند که از کلاس اول ابتدایی معدلم بیست بوده و خیلی مخ بوده‌ام و سرم از کتاب جدا نشده. متاسفانه قیافه‌ام غلط انداز است. اگر علاقه داشتید در نوشته زیر جزئیات دوران تحصیلی من را دنبال کنید.  
[[داستان‌های وضعیت تحصیلی من در مدرسه و دانشگاه]]
## مسیر شغلی
کلا در زندگیم زیاد شاخه به شاخه پریده‌ام و سرگردانی زیادی را تحمل کرده‌ام. از لحاظ شغلی هم که بدتر. شما لیست و تنوع فعالیت‌های کاری من در 15 سال اخیر را از نظر بگذرانید: (این‌ها موارد مهم هستند)
- تعمیرکار لوازم خانگی
- کافی نت خدمات اینترنتی
- بازاریاب
این بازاریابی من یک داستان جالبی دارد که می‌طلبد آن را در یک [[داستان بازاریابی محصولات تاپ فرش|نوشته جدا]]  برایتان تعریف کنم.
- کارپرداز شرکت ساختمانی
- نقشه کشی تاسیسات ساختمان
- مدرس دانشگاه
- فروش عمده پوشاک (تاناکورا)
- مشاور کنکور 
- کارشناس محتوا
- مدیر محتوا
در کل خیلی دوست دارم چیزهای عمیق و جدی درباره خودم بنویسم اما فعلا آن جرات لازم را ندارم. 😛 شما باز هم به اینجا سربزنید. خدا رو چه دیدید شاید نظرم عوض شد.
> [!error]- شبکه‌های اجتماعی من
> **صفحات من در شبکه‌های اجتماعی**
> - [لینکدین](https://www.linkedin.com/in/samanzandiani/)
> - [اینستاگرام](<(https://www.instagram.com/saman.zandiani/?igsh=MXgxb2ZjMjBucWljNg%3D%3D>)
>
>**ارسال پیام به من**
> - [تلگرام](https://t.me/zandiani)
> - ایمیل Sam.zandiani@gmail.com
> 