---
title: 
draft: true
tags: 
created:
---
بله، همان طور که بارها و در جاهای مختلف عرض کردم سامان هستم. 😎  
سال‌هاست که در غرب زندگی می‌کنم و غیره رو در [[index|صفحه خانه]] هم که گفتم.
# کیستم؟ چیستم؟ محل زیستم؟
فعلا با تحصیلات شروع کنیم بد نیست.  
مدرک دانشگاهی زیادی دارم، علوم شناختی را با علاقه انتخاب کردم و تاثیر زیادی در زندگیم داشته و جایی که لازم باشد با این مدرک کلاس میگزارم!  
مدرک دکتری ندارم.  ارشد آخرش بود و با مقاله ([دکترا نمیخوانم: ساعت رولکس برای شکم گرسنه](https://mrshabanali.com/%DA%86%D8%B1%D8%A7-%D8%AF%DA%A9%D8%AA%D8%B1%D8%A7-%D9%86%D9%85%DB%8C%D8%AE%D9%88%D8%A7%D9%86%DB%8C%D8%9F/)) از محمدرضا شعبانعلی فهمیدم که خیلی گرسنه‌تر از آنی هستم که تحصیلات را ادامه بدهم.
مهندسی مکانیک گرایش تاسیسات حرارتی و برودتی هم خوانده‌ام. اما اندازه یک پزشک از مهندسی سر در می‌آورم. 😅
یک مدرک مدیریت مالی دارم که خداوکیلی پست کردن دم خانه‌مان! خودم عافلگیر شدم. یک دوره یکساله MBA مدیریت مالی شرکت کردم اما بعد از حدود سه ماه رهایش کردم. نهایتا دیدم یک روز پستچی مدرک را برایم آورد. خلاصه مدرک زیاد دارم!
شاید فکر کنید خیلی درس‌خوان بوده‌ام و می‌خواهم با مدارکم کلاس بگزارم (بگزارم درست بود یا بگذارم؟). نه بردار من، نه خواهر من، معدل دیپلمم ۱۲.۰۹ صدم بود. سال سوم راهنمایی ریاضی را با تکماده قبول شدم آن هم در یک مدرسه تقریبا خاص. دیپلم ردی بودم و نهایتا وسط دوران سربازی با هزار دنگ و فنگ یک دیپلم گرفتم. یادم هست که زمانی به خودم می‌گفتم: یعنی یک روزی می آید که من دیپلم بگیرم؟ در دوره کاردانی دو ترم مشروط شدم و بقیه هم به همین منوال. البته این اواخر یک کم بهتر شدم ولی افسوس که خیلی دیر بود. 
داستان وضعیت تحصیلی من خدایی لازم است که بیشتر به آن پرداخته شود. چون متاسفانه کسانی که من را از گذشته نمی‌شناسندخیلی زیاد تصور می‌کنند که از کلاس اول ابتدایی معدلم بیست بوده و خیلی مخ بوده‌ام و سرم از کتاب جدا نشده. متاسفانه قیافه‌ام غلط انداز است. اگر علاقه داشتید از نوشته زیر جزییات دوران تحصیلی من را دنبال کنید.  
[[درباره وضعیت تحصیلی من در مدرسه و دانشگاه]] #به-تدریج-تکمیل-خواهد-شد 
کلا در زندگیم زیاد شاخه به شاخه پریده‌ام و سرگردانی زیادی را تحمل کرده‌ام. از لحاظ شغلی هم که بدتر. شما لیست و تنوع فعالیت‌های کاری من در 15 سال اخیر را از نظر بگذرانید: (این‌ها موارد مهم هستند)
- تعمیرکار لوازم خانگی
- کافی نت خدمات اینترنتی
- بازاریاب
این بازاریابی من یک داستان جالبی دارد که می‌طلبد آن را در یک [[داستان بازاریابی محصولات تاپ فرش|نوشته جدا]]  برایتان تعریف کنم.
- کارپرداز شرکت ساختمانی
- نقشه کشی تاسیسات ساختمان
- مدرس دانشگاه
- فروش عمده پوشاک (تاناکورا)
- یکی دو پروژه موفق و نیمه‌موفق استارتاپی
- مشاور کنکور 
- کارشناس محتوا
- مدیر محتوا
حالا اینجا هم شاید تصور کنید که داستان موفقیت تعریف کرده‌ام. اگر اینطوری فکر میکنید پس [[درباره مسیر شغلی من]] را بخوانید.
در کل خیلی دوست دارم چیزهای عمیق و جدی درباره خودم بنویسم اما فعلا آن جرات لازم را ندارم. 😛 شما باز هم به اینجا سربزنید. خدا رو چه دیدید شاید نظرم عوض شد.

> [!error]- شبکه‌های اجتماعی من
> **صفحات من در شبکه‌های اجتماعی**
> - [لینکدین](https://www.linkedin.com/in/samanzandiani/)
> - [اینستاگرام](<(https://www.instagram.com/saman.zandiani/?igsh=MXgxb2ZjMjBucWljNg%3D%3D>)
>
>**ارسال پیام به من**
> - [تلگرام](https://t.me/zandiani)
> - ایمیل Sam.zandiani@gmail.com
> 