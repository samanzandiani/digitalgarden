---
title: 
draft: false
tags: 
created:
---
# کیستم؟ چیستم؟ محل زیستم؟
بله، همان طور که بارها و در جاهای مختلف عرض کردم سامان هستم. 😎  
سال‌هاست که در غرب زندگی می‌کنم و غیره رو در [[index|صفحه خانه]] هم که گفتم.
فعلا با تحصیلات شروع می‌کنم تا بعدا ببینیم دنیا به کدام جهت می‌چرخد!
## مسیر تحصیلی
مدارک دانشگاهیم از نظر کمیت زیاد هستن، اما کیفیت؟ چه عرض کنم! از مهندسی گرفته تا مدیریت مالی و علوم شناختی. علوم شناختی را با علاقه انتخاب کردم و تاثیر زیادی در زندگیم داشته و جایی که لازم باشد با این مدرک کلاس می‌گزارم! نحوه انتخاب علوم شناختی هم برای خودش داستانی دارد که در [[داستان انتخاب رشته علوم شناختی]] درباره‌اش توضیح داده‌ام.
البته مدرک دکتری ندارم. ارشد آخریش بود و با مقاله ([دکترا نمیخوانم: ساعت رولکس برای شکم گرسنه](https://mrshabanali.com/%DA%86%D8%B1%D8%A7-%D8%AF%DA%A9%D8%AA%D8%B1%D8%A7-%D9%86%D9%85%DB%8C%D8%AE%D9%88%D8%A7%D9%86%DB%8C%D8%9F/)) از محمدرضا شعبانعلی فهمیدم که خیلی گرسنه‌تر از آنی هستم که تحصیلات را ادامه بدهم.
در دوره لیسانس هم مهندسی مکانیک گرایش تاسیسات حرارتی و برودتی خوانده‌ام. اما اندازه یک پزشک از مهندسی سر در می‌آورم. 😅  البته یک مدرک کاردانی تاسیسات تهویه مطبوع هم دارم و بعد از آن مدرک کاردانی به کارشناسی مکانیک-گرایش تاسیسات را گرفتم. [[داستان گرفتن مدرک دیپلم و حضور در دانشگاه]].
یک مدرک مدیریت مالی هم دارم که خداوکیلی پست کردن دم خانه‌مان! خودم عافلگیر شدم. یک دوره یکساله MBA مدیریت مالی شرکت کرده بودم، بعد از حدود چهار ماه رهایش کردم. نهایتا دیدم یک روز پستچی مدرک را برایم آورد. خلاصه منظورم از این که مدرک زیاد دارم همین است!
## مسیر شغلی
کلا در زندگیم زیاد شاخه به شاخه پریده‌ام و سرگردانی زیادی را تحمل کرده‌ام. از لحاظ شغلی هم که بیشتر. شما لیست و تنوع فعالیت‌های کاری من در 15 سال اخیر را از نظر بگذرانید: (این‌ها موارد مهم هستند)
- تعمیرکار لوازم خانگی
- کافی نت خدمات اینترنتی
- بازاریاب
این بازاریابی من یک داستان جالبی دارد که می‌طلبد آن را در یک [[داستان بازاریابی محصولات تاپ فرش|نوشته جدا]] برایتان تعریف کنم.
- [[کارپرداز شرکت ساختمانی]]
- نقشه کشی تاسیسات ساختمان
- مدرس دانشگاه
- فروش عمده پوشاک (تاناکورا)
- مشاور کنکور
- دستیار پژوهشی
- کارشناس محتوا - [[داستان اعتراضات سال 1401 و تغییر مسیر شغلی]]
- مدیر محتوا
البته هر کدام از این حوزه‌ها برای من تجربه‌های بسیار مفیدی داشته‌اند و از یک جایی به بعد بهتر می‌دانستم که چه می‌خواهم. کتاب [Designing Your Life](https://www.amazon.com/Designing-Your-Life-Well-Lived-Joyful/dp/1101875321) نقطه شروع بسیار خوبی بود برای رهایی از سرگردانی شغلی من و انتخاب مسیر شغلی بر اساس اصول. اخیرا با حوزه دیزاین، محصول و تجربه کاربری ارتباط گرفته‌ام که بعدا بیشتر درباره‌اش خواهم نوشت.
در کل خیلی دوست دارم چیزهای عمیق و جدی درباره خودم بنویسم اما فعلا آن جرات لازم را ندارم یا هنوز محدوده و مرزها را دقیق برای خودم مشخص نکرده‌ام. 😛 شما باز هم به اینجا سربزنید. خدا را چه دیدید، شاید نظرم عوض شد.
> [!error]- شبکه‌های اجتماعی من
> **صفحات من در شبکه‌های اجتماعی**
> - [لینکدین](https://www.linkedin.com/in/samanzandiani/)
> - [اینستاگرام](<(https://www.instagram.com/saman.zandiani/?igsh=MXgxb2ZjMjBucWljNg%3D%3D>)
>
>**ارسال پیام به من**
> - [تلگرام](https://t.me/zandiani)
> - ایمیل Sam.zandiani@gmail.com
> 